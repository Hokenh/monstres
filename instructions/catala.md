**Introducció**

Hola em dic Sipenisoho i soc un monstre que va a l'Escola dels Monstres. El meus companys s'han amagat per tota l'escola i els haurem de trobar. Per trobar-los primer he de saber com són i necessito que m'ajudis a fer un dibuix de cadascun per a que els pugui reconèixer. Jo només sé coses d'ells com quina forma tenen, els seus ulls, el seu nas, però no sé quina pinta fan.

**Com jugar**

Necessites un paper tan gran com vulguis, un llapis amb punxa i alguns llapis de colors, ceres o retoladors per pintar.

Amb aquest joc podràs crear una pila de monstres diferents.

Per fer-los tens cinc tipus de cartes diferents:

- Cos
- Ulls
- Nas
- Boca
- I una part complement; des d'un barret fins a una cua de dimoni

A cada carta hi pots veure una part del cos, una síl·laba i un número.

Que com comencem tot això? Doncs molt senzill. Pitja el botó &quot;Reparteix cartes&quot; i et donaré 5 cartes, una de cada tipus; cos, ulls, nas, boca i complement. A sobre de cada carta et dic quina part del monstre és. Si per qualsevol motiu vols canviar una carta, pitja el botó lila de sota de la carta per canviar-la.

**El Monstre**

Ara toca dibuixar! Agafa el paper i el llapis i comença a dibuixar. Pots començar per la part del cos que vulguis, tot i que una bona forma de començar a dibuixar és dibuixant el cos gran, molt gran, per després fer-hi totes les parts del monstre dins del cos i continuar en l'ordre en el que estan les cartes; ulls, nas, boca i complement. Et pots limitar a les cartes que t'he repartit o dibuixar el monstre com tu vulguis. Pots fer més gran el cos, una part, posar-hi peus, mans, més ulls, més boques, el que a tu t'agradi i faci més feliç al teu monstre.

**El seu nom**

Un cop hagis acabat de dibuixar i pintar el monstre amb els colors, li has de donar un nom: pots fer-ho de dues formes; el pots fer ajuntant totes les síl·labes de les cartes, en l'ordre que t'agradi o donar-li tu el nom que vulguis, que per això és el teu monstre. Un cop hagis decidit el nom del monstre, escriu-lo al dibuix junt al monstre.

**El monstre més fort**

Falta saber, com de fort és el nostre monstre. A cada carta hi ha un número dins d'un cercle negre. Suma tots els números per saber la força del teu monstre i anota el resultat al dibuix.

**I ara què?**

Doncs com ja hem acabat el nostre monstre, ara podem seguir buscant més monstres que l'escola dels monstres és molt gran i hi ha un fotimer d'alumnes.

Doncs ara, podeu amagar-lo on sigueu i jugar als detectius i buscar-lo. Ho podeu fer sense dir res o donant pistes... Fred, fred, calent, calent!

Podeu tornat a repartir-vos cartes i dibuixar un altre monstre, aquí teniu algunes idees:

- Un altre company, repartiu-vos una mà de noves cartes.
- El pare o la mare del vostre monstre. Feu el monstre més gran i li canvieu alguna part del cos.
- Podeu fer el germà o el cosí del vostre monstre canviant una part del cos.
- Podeu fer la vostre família en versió monstre. Agafeu alguna cosa característica de la vostra família i incorporeu-la al dibuix.
- Podeu fer un monstre per qui vulgueu i regalar-li.

Hem preparat una pila de cartes per a que surtin un munt de monstres diferents i creiem que encara podem tenir més boques, més ulls, més de tot! Així que si vols pots suggerir-nos noves cartes.

Alhora, ens agradaria conèixer els monstres que dibuixeu amb aquest joc: si voleu podeu enviar-nos les vostres creacions i ho compartirem aquí. Ens agradaria que ens enviéssiu el monstre, amb el seu nom i el nom del nen que l'ha dibuixat, la ciutat i el país, perquè així la resta de nens vegin els monstres en els ulls d'altres nens.

Podeu enviar monstres i suggeriments a [molts.monstres@gmail.com](mailto:molts.monstres@gmail.com)

![Dibuix de SIPENISOHO](https://hokenh.github.io/monstres/assets/monsters/sipenisoho.jpg "SIPENISOHO")
